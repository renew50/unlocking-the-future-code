# EP 11-01 TypeScript

TypeScript คือภาษาโปรแกรมที่เปรียบเสมือนภาษาตัวแทนที่รวมความสามารถของ JavaScript ที่มีอยู่ และเพิ่มความสามารถที่นอกเหนือจากนั้นได้แก่ สนับสนุน Type System, เพิ่มไวยากรณ์สำหรับประกาศ class และรองรับการสืบทอด, รองรับระบบโมดูล (Namespace) และปลั๊กอินสำหรับ Visual Studio เป็นต้น ซึ่ง TypeScript สามารถที่แปลภาษาตัวเองให้กลายเป็น JavaScript เพราะมีคุณสมบัติของ Transpiler (Source to Source) เพื่อให้รองรับได้ทุกเว็บเบาว์เซอร์ทั่วไป

### จุดเด่นของ TypeScript

* Starts and ends with JavaScript  

TypeScript เริ่มต้นด้วย Syntax ที่มีความคล้ายคลึงกับ JavaScript นั่นเพราะใช้มาตรฐานเดียวกัน ซึ่งทำให้ไม่จำเป็นต้องศึกษารูปแบบ Syntax ใหม่ และ TypeScript  จะถูกแปลงเป็น JavaScript ก็ต่อเมื่อถูกนำมาใช้งานจริง เพราะ TypeScript มีคุณสมบัติ Transpiler

* Strong tools for large apps  

เครื่องมือที่ใช้พัฒนา TypeScript นั้นมีมากมาย ซึงสามารถใช้โปรแกรมตัวไหนก็ได้ ซึ่งทำให้นักพัฒนาสามารถเลือกใช้เครื่องมือที่มีประสิทธิภาพสูงและรองรับงานขนาดใหญ่ได้ ได้แก่ Visual Studio หรือเครื่องมือต่างๆ ไม่ว่าจะเป็น Atom หรือ Text Editor ตัวอื่นๆ
    
* State of the art JavaScript  

TypeScript สนับสนุนคุณสมบัติ JavaScript ตามมาตรฐาน EMCAScript 2015 กล่าวคือจะมีคุณสมบัติที่เทียบเท่ากันทั้งหมด นอกจากนี้ ยังมีคุณสมบัติที่เพิ่มเติม ทำให้ TypeScript มีความสามารถที่เต็มเปี่ยม และมีรูปแบบไวยากรณ์ที่เข้าใจง่ายกว่า JavaScript

***

[VDO Link : ](https://youtu.be/kHExq_Bi_cA)

[![IMAGE ALT TEXT HERE](images/EP11/00.PNG)](https://youtu.be/kHExq_Bi_cA)